# Manege
Tijdens deze opdracht ga je een dynamische web applicatie ontwikkelen waar bezoekers paarden kunnen reserveren.

Hierbij maak je gebruik van HTML, CSS, javascript en PHP (Een php framework; DVC framework, Laravel, Codeigniter).

Het schoolframework (DVC Framework) is beschikbaar via de volgende link: https://github.com/davinci-ao17/framework-php 

fork en/of clone deze code en gebruik eventueel dit framework om te opdracht in te maken.

De opdracht bestaat uit twee type eisen, functionele eisen en technische eisen. Je moet aan alle deze eisen voldoen!

Functionele eisen

Functionele eisen beschrijven welke functionaliteit je eindproduct moet bevatten. Functionele eisen mogen nooit van technische aard zijn! Ieder persoon moet begrijpen welke functionaliteit de opdracht moet bevatten, ongeacht kennisniveau.

De opdracht moet aan de volgende functionele eisen voldoen:

Maak eerst een overzicht/ontwerp (Wireframe) wat je wil gaan maken:
Een pagina waar bezoekers geregistreerd kunnen worden (relatie beheer)
Een pagina waar een paard, pony (of meerdere) aan een bezoeker kan worden gekoppeld (het reserveren):
Een pagina waar je de reservering kunt aanpassen of verwijderen.
Een pagina waar je de reservering kunt inzien, inclusief totaalprijs
Een pagina waar je bezoekers kunt aanpassen of verwijderen.
Een pagina waar je paarden of pony's kunt toevoegen, aanpassen of verwijderen (beheer van paarden en pony's).
Per uur een paard reserveren kost 55 euro
Technische eisen

Technische eisen beschrijven aan welke vakgerichte voorwaarden de opdracht moet voldoen. Bijvoorbeeld dat de opdracht in correct validerend HTML en CSS moet zijn geschreven.

De Manege moet aan de volgende technische eisen voldoen:

De web applicatie bestaat uit pagina's die uit correct HTML en CSS bestaan.
Door gebruik te maken van html formulieren wordt de gebruiker om gegevens gevraagd.
Door gebruik te maken van php worden de post gegevens uitgelezen na verzenden van de html formulieren.
Door gebruik te maken van php worden de uitgelezen formulier gegevens in een database geplaatst.
Door gebruik te maken van php worden de uitgelezen database gegevens in een overzicht pagina getoond.
Opgave Manege
Bij een manege kunnen bezoekers ritjes op paarden maken. Van tevoren moet het paard voor een specifieke tijd gereserveerd worden. De duur van een rit is altijd precies 60 minuten, je kunt meerdere ritten tegelijk boeken. Van de ruiters worden de naam, het adres en het telefoonnummer geregistreerd. Bovendien krijgt elke ruiter een uniek identificatienummer. De paarden hebben allen verschillende namen. Bovendien is het ras en de leeftijd van het dier van belang en is bekend of het paard al dan niet geschikt is voor springsport. Verder hebben ze op de manege ook pony’s. Van de pony’s is het belangrijk dat de schofthoogte bekend is. Een pony kan net als een paard gereserveerd worden, maar springsport zal met een pony nooit beoefend worden.

Op de vraag wat het verschil tussen een paard en een pony precies maakt is het antwoord van de manege-houder:

“Of een dier een paard of pony is, is bij onze manege afhankelijk van de gemiddelde volwassen schofthoogte die hoort bij het ras waartoe het dier behoort. Tot 147,5 cm gaat het om een pony ras. Ik weet dat dit door ruiters die zich bezighouden met de springsport per individueel dier wordt bekeken, maar dat is voor het fokken simpelweg niet praktisch. Er bestaat een lijst waarop per ras de gemiddelde schofthoogte staat vermeld.”